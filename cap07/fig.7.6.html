<!DOCTYPE html>
<html>
	<head>
		<meta charset="utf-8"/>
		<title>position-fixed</title>
		<style>
			html,body{
				font:12px MCPdigital;
				background:#FFF;
				position:relative;
			}
			h1 {
			    position: fixed;
				top:0;
				left:0;
				width:100%;
				background:#CCC;
				margin:0;
				font-size:40px;
				line-height:60px;
			}
			h1 + * { margin-top:80px; }
		</style>
	</head>
	<body>
		<body>
			<h1>Iliade</h1>
			<p>Cantami, o Diva, del Pelìde Achille l’ira funesta che infiniti addusse lutti agli Achei, molte anzi tempo all’Orco generose travolse alme d’eroi, e di cani e d’augelli orrido pasto lor salme abbandonò (così di Giove l’alto consiglio s’adempìa), da quando primamente disgiunse aspra contesa il re de’ prodi Atride e il divo Achille.</p>
			<p>E qual de’ numi inimicolli? Il figlio di Latona e di Giove.</p>
			<p>Irato al Sire destò quel Dio nel campo un feral morbo, e la gente perìa: colpa d’Atride che fece a Crise sacerdote oltraggio.</p>
			<p>Degli Achivi era Crise alle veloci prore venuto a riscattar la figlia con molto prezzo.</p>
			<p>In man le bende avea, e l’aureo scettro dell’arciero Apollo: e agli Achei tutti supplicando, e in prima ai due supremi condottieri Atridi: O Atridi, ei disse, o coturnati Achei, gl’immortali del cielo abitatori concedanvi espugnar la Prïameia cittade, e salvi al patrio suol tornarvi.</p>
			<p>Deh mi sciogliete la diletta figlia, ricevetene il prezzo, e il saettante figlio di Giove rispettate.</p>
			<p>- Al prego tutti acclamâr: doversi il sacerdote riverire, e accettar le ricche offerte.</p>
			<p>Ma la proposta al cor d’Agamennóne non talentando, in guise aspre il superbo accommiatollo, e minaccioso aggiunse: Vecchio, non far che presso a queste navi ned or né poscia più ti colga io mai; ché forse nulla ti varrà lo scettro né l’infula del Dio.</p>
			<p>Franca non fia costei, se lungi dalla patria, in Argo, nella nostra magion pria non la sfiori vecchiezza, all’opra delle spole intenta, e a parte assunta del regal mio letto.</p>
			<p>Or va, né m’irritar, se salvo ir brami.</p>
			<p>Impaurissi il vecchio, ed al comando obbedì.</p>
			<p>Taciturno incamminossi del risonante mar lungo la riva; e in disparte venuto, al santo Apollo di Latona figliuol, fe’ questo prego: Dio dall’arco d’argento, o tu che Crisa proteggi e l’alma Cilla, e sei di Tènedo possente imperador, Smintèo, deh m’odi.</p>
			<p>Se di serti devoti unqua il leggiadro tuo delubro adornai, se di giovenchi e di caprette io t’arsi i fianchi opimi, questo voto m’adempi; il pianto mio paghino i Greci per le tue saette.</p>
			<p>Sì disse orando.</p>
			<p>L’udì Febo, e scese dalle cime d’Olimpo in gran disdegno coll’arco su le spalle, e la faretra tutta chiusa.</p>
			<p>Mettean le frecce orrendo su gli omeri all’irato un tintinnìo al mutar de’ gran passi; ed ei simìle a fosca notte giù venìa.</p>
			<p>Piantossi delle navi al cospetto: indi uno strale liberò dalla corda, ed un ronzìo terribile mandò l’arco d’argento.</p>
			<p>Prima i giumenti e i presti veltri assalse, poi le schiere a ferir prese, vibrando le mortifere punte; onde per tutto degli esanimi corpi ardean le pire.</p>
			<p>Nove giorni volâr pel campo acheo le divine quadrella.</p>
			<p>A parlamento nel decimo chiamò le turbe Achille; ché gli pose nel cor questo consiglio Giuno la diva dalle bianche braccia, de’ moribondi Achei fatta pietosa.</p>
			<p>Come fur giunti e in un raccolti, in mezzo levossi Achille piè-veloce, e disse: Atride, or sì cred’io volta daremo nuovamente errabondi al patrio lido, se pur morte fuggir ne fia concesso; ché guerra e peste ad un medesmo tempo ne struggono.</p>
			<p>Ma via; qualche indovino interroghiamo, o sacerdote, o pure interprete di sogni (ché da Giove anche il sogno procede), onde ne dica perché tanta con noi d’Apollo è l’ira: se di preci o di vittime neglette il Dio n’incolpa, e se d’agnelli e scelte capre accettando l’odoroso fumo, il crudel morbo allontanar gli piaccia.</p>
			<p>Così detto, s’assise.</p>
		</body>
	</body>
</html>